# Autonoleggio 2

Una grande catena di autonoleggio deve gestire con un sistema informatico i propri veicoli (vetture e furgoni); per ogni veicolo devono essere memorizzate le seguenti informazioni:

* targa
* numero di matricola
* marca
* modello
* cilindrata
* anno di acquisto

Per le vetture è inoltre necessario memorizzare il numero di posti, mentre per i furgoni deve essere memorizzata la capacità di carico.

Il costo del noleggio è così calcolato:

* autovetture: 50€ al giorno, più 1€ ogni 25 km percorsi
* furgoni: 70€ al giorno, più 1€ ogni 30 km percorsi dopo i primi 100 km

Vogliamo inoltre una classe per modellare l'autonoleggio. L'autonoleggio consentirà di aggiungere e rimuovere veicoli. Dovrà anche permettere di cercare un veicolo data la targa, tutte le vetture con un certo numero di posti e tutti i furgoni che hanno almeno una certa capacità di carico.

Progettare mediante un diagramma UML le classi che consentano di rappresentare adeguatamente la situazione descritta; implementare in linguaggio Java le classi progettate.